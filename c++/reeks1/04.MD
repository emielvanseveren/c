# Reeks 1 - 04

Gebruik in deze opgave een constante N die de maximale grootte van alle tabellen vastlegt. Initialiseer de constante bijvoorbeeld op 10.

- Schrijf een functie genereer_string(len) die een random standaardstring genereert van lengte len (len is een gegeven 
  geheel getal >= 0). De resulterende string bestaat dus uit een aaneenschakeling van len (al dan niet verschillende) 
  random kleine letters.


- Schrijf een procedure vul_array_met_strings(tab, n, len) die de array tab opvult met n random strings van lengte len. 
  Je gebruikt hierbij uiteraard de voorgaande functie geneer_string. Je mag veronderstellen dat de array tab groot genoeg is (n <= N).
  

- Schrijf een procedure schrijf(tab,n) die de gegeven array tab (die n standaard strings bevat) naar het scherm schrijft.
  

- Schrijf een procedure bepaal_min_en_max(tab, n, min, max) die in de gegeven array tab (die n standaardstrings bevat) 
  op zoek gaat naar de alfabetisch kleinste en grootste string en deze respectievelijk opslaat in de parameter min en max.


- Test voorgaande procedures uit in een hoofdprogramma.
Laat de gebruiker eerst een geheel getal len uit het interval [5 , 10] ingeven. Controleer deze input en vraag 
  (desnoods herhaaldelijk) een nieuw getal indien de gebruiker geen geheel getal uit het interval [5 , 10] heeft ingegeven.
Genereer vervolgens n strings van deze lengte len. Schrijf deze strings uit en bepaal de alfabetisch kleinste en grootste string.
  

- Schrijf een procedure splits_woorden(tab, aantal, zin) die de gegeven string zin opsplitst in woorden. De array tab 
  wordt opgevuld met de gevonden woorden en het geheel getal aantal wordt ingevuld met het aantal woorden. Zorg er zelf 
  voor dat er nooit meer dan N woorden worden toegevoegd. Het is niet de bedoeling om de zin letter per letter te 
  overlopen. Je gebruikt hier lidfuncties uit de klasse string.
 
 
- Vul het hoofdprogramma aan zodat een zin wordt gevraagd aan de gebruiker. Bepaal het alfabetisch kleinste en grootste 
  woord uit deze zin.
  
## Opmerkingen
- Getallen genereren tussen 2 getallen is exact hetzelfde als in c.
- Je kan rekenen met chars! Dus je hoeft eigenlijk de ascii waarden niet te weten! 